---
title: "Theory of Constraints in Software Development"
---

ในระบบที่ไม่อยู่ในอุดมคติ มีข้อจำกัดอยู่เสมอ.. คำถามคือ เราจะจัดการกับข้อจำกัดเหล่านั้นยังไงดี?

วันนี้อยากมาคุยเรื่อง DevOps กันหน่อยครับ ถ้าถามผมว่าผมมอง DevOps ยังไง ผมชอบคำอธิบายของ Gene Kim (คนที่ร่วมเขียน The Phoenix Project และ DevOps Handbook) ว่าหัวใจของ DevOps เนี่ย มันมีสามอย่างคือ flow, feedback และ continuous improvement แต่เรื่องหลักๆ ที่จะพูดถึงในบ blog นี้คือ flow และ continuous improvement

ทำยังไงให้เรา deliver ของก้อนเล็กๆ จาก development team ไปให้ถึงมือ user ให้เร็วที่สุด ลด lead time (เวลาที่ใช้ตั้งแต่มี requirement จนไปถึง production) ให้ throughput ของระบบการ deliver software ของเราดีขึ้น

หากไม่มีข้อจำกัดอะไรเลย throughput ก็จะเป็นอนันต์ แต่ในโลกความเป็นจริง มันเป็นไปไม่ได้ เราจึงต้องคอยพัฒนาการทำงานของระบบอยู่เสมอ

---

## Living with constraints

เวลาเราทำงาน เราก็มักจะเจอข้อจำกัดต่างๆ อยู่เสมอที่จะทำให้ flow ติดขัด ไม่ว่าจะเกิดจาก process การทำงานภายในทีมเอง, การติดต่อสื่อสารระหว่างทีม, machine performance หรืออะไรก็ตาม ซึ่งถ้าเรามานั่งคิดกันจริงๆ ตั้งแต่เราได้ requirement มาจนกระทั่งไปถึง production ได้เนี่ย ระหว่างทางมันมีปัญหา มีข้อจำกัดเยอะแยะเต็มไปหมด

เรามีวิธีการมากมายเพื่อแก้ไขปัญหาดังกล่าวเช่นการทำ automation ต่างๆ ทั้ง testing, deployment การมี infrastructure as a code และเก็บไว้ใน version control เพื่อลดเวลาในส่วนของ environment creation รวมถึง tools และ practices อื่นๆ อีกมาก แต่ไม่ใช่ว่าเราพูดว่าอยากได้ทุกอย่างวันนี้ เราจะเสกมันขึ้นมาได้ ทุกอย่างต้องใช้เวลาในการปรับตัว และยังมีปัจจัยภายนอกหลายๆ อย่างที่เราอาจจะยังควบคุมไม่ได้เช่นอะไรที่เป็น dependency ระหว่างทีมเป็นต้น

คำถามคือ เราจะ focus กับอะไรดี?

---

## Theory of Constraints

Theory of Constraints เป็นแนวคิดที่ช่วยเรื่อง continuous improvement ซึ่งเราจะรู้ได้ว่า constraint ของเราคืออะไรได้ก็ต่อเมื่อเรารู้ว่าเป้าหมายของเราคืออะไรก่อน เช่น เป้าหมายคือ deliver software เพื่อสร้าง value จริงๆ ได้อย่างรวดเร็วและมีคุณภาพ เป็นต้น เมื่อมีเป้าหมายแล้ว เราจึงมาดูว่าอะไรเป็นข้อจำกัดที่ทำให้เราไปไม่ถึงเป้าหมายที่ตั้งไว้ ซึ่งเราก็อาจจะเห็นหลายจุดที่มันพัฒนาได้ เราจะ focus ที่ไหนดีล่ะ? Theory of Constraints เองก็ได้พูดถึง 5 ขั้นตอนในการพัฒนา process ของเราโดยที่ไม่หลุด focus ดังนี้

**1) Identify the system’s constraint.**

ในทุกระบบจะมีเพียงจุดเดียวเท่านั้นที่เป็นข้อจำกัดที่แท้จริงของระบบ เมื่อต้องการจะเพิ่มประสิทธิภาพของระบบการทำงาน หากเราหลับหูหลับตาพัฒนาโดยไม่สนใจภาพรวม ถ้าจุดที่เราพัฒนาใน flow อยู่ก่อน bottleneck ของระบบ งานก็จะไปกองอยู่ที่จุดที่เป็น bottleneck มากขึ้น แต่ถ้าหากจุดที่เราพัฒนาอยู่หลังจาก bottleneck งานก็จะไปไม่ถึงจุดนั้นมากพอที่จะให้พัฒนาการของมันแสดงผลออกมาได้เต็มที่ สุดท้ายประสิทธิภาพของระบบจริงๆ ก็ไม่ได้เพิ่มขึ้นเลย ดังนั้นขั้นตอนนี้จึงเป็นส่วนที่สำคัญมาก ซึ่ง contraint ก็มีได้หลายรูปแบบ เช่น เกิดจากเครื่องมือที่ใช้ จากทีมมีความสามารถไม่พอ หรือจาก policy เป็นต้น ซึ่งถ้าเรามี visualization tool อย่าง Kanban board หรือ Scrum board ก็จะเห็นได้ง่ายขึ้นว่าตรงไหนที่เป็นปัญหา
ตัวอย่างเช่น เราเห็นว่างานกองอยู่ที่ QA เยอะที่สุด และพบว่า bottleneck อยู่ที่ regression testing เราก็ค่อยลงมือทำอะไรสักอย่างกับมัน

**2) Decide how to exploit the system’s constraint.**

เมื่อเราพบแล้วว่า bottleneck ของระบบคืออะไร สิ่งที่เราทำได้คือทำให้ bottleneck นั้นได้ทำงานของตัวอย่างเต็มประสิทธิภาพที่สุดด้วยทรัพยากรที่มีอยู่ ซึ่งแปลว่าเราไม่ได้เพิ่มคน เพิ่มเครื่อง เปลี่ยน policy หรือ automate งานนั้นๆ ทันที แต่ใช้สิ่งที่มีอยู่ให้ดีที่สุดก่อน

ทางนึงในการ exploit bottleneck คือการ limit work in progress(WIP) บางครั้งประสิทธิภาพในการทำงานของระบบเราลดลงเนื่องจากมันเกิดความวุ่นวายขึ้นมาในระบบ ตัวอย่างเช่น Dev ทำงานออกมาเร็วมาก งานมากองที่ QA เยอะเกินไป ทำให้เกิดความลำบากในการจัดการงานปริมาณมากที่ฝั่ง QA ซึ่งอาจทำให้เกิดอาการ burnout เนื่องจากมนุษย์ไม่สามารถจัดการกับข้อมูลมากๆ ในเวลาอันสั้นให้มีประสิทธิภาพได้เป็นต้น

**3) Subordinate everything else to the above decision.**

หยุดสร้างงานมากกว่าที่ constraint จะรับได้ เพื่อลดความวุ่นวายในระบบ ปล่อยให้ flow ของระบบมีเสถียรภาพ ไม่สร้างความวุ่นวายเพิ่มเติม ซึ่งจะทำให้เราคาดการณ์อะไรได้ง่ายขึ้น

**4) Elevate the system’s constraint.**

เมื่อเรา limit WIP แล้ว คนจะเริ่มมีเวลาว่างมากขึ้นให้ได้มองภาพใหญ่ มองเห็นปัญหาในระบบมากขึ้น เราสามารถใช้เวลาตรงนั้นมาเพื่อ focus ที่การ improve วิธีการทำงานของเราได้ เช่น ปรับ process ทำ automation ทำจนกว่าจะพบว่าจุดนั้นไม่ใช่ constraint ของเราอีกแล้ว

**5) If in the previous steps a constraint has been broken, go back to step 1, but do not allow inertia to cause a system’s constraint.**

เมื่อ constraint ได้เคลื่อนตัวไปอยู่ที่อื่นแล้ว เช่นกลายเป็นว่าปัญหาอยู่ที่ deployment และ configuration management เป็นต้น เราก็ค่อยตามไปจัดการกับมันที่อื่นต่อ โดยกลับไปเริ่มที่ข้อ 1 ใหม่ แต่อย่าปล่อยให้จุดที่เรา improve มันทำงานดีเกินไปจนไปสร้างความวุ่นวายให้กับ downstream ของเรา อย่างเช่นเราทำให้ functional testing เสร็จเร็วมาก มี automation พร้อม แต่ cross-functional testing (หรือ non-functional นั่นแหละ) ยังเต็มไปด้วย manual process อยู่ ถ้าเราพยายาม deliver ชิ้นเล็กๆ บ่อยๆ งานก็จะเริ่มมากองที่ตรงนี้มากขึ้น ทำให้เกิด constaint ใหม่ขึ้นมาเนื่องจากแรงเฉื่อยจากพัฒนาการของเรา downstream เราก็จะวุ่นวายแทน ซึ่งเราแก้ปัญหานี้ได้โดยการ limit WIP เช่นเคย เวลาที่เหลือก็อาจจะใช้ไปกับการคิดว่าจะทำยังไงให้ optimize งานของเราเพื่อง่ายต่อ downstream process เป็นต้น

---

จะเห็นได้ว่าสิ่งหนึ่งที่สำคัญของเรื่องนี้คือ organization ต้องมีเป้าหมายเดียวกันคือ business ไม่ใช่ว่าใครทำงานเร็วกว่าใคร หรือ QA หา bug ได้เยอะเป็น KPI หรือ dev มี line of code per day เยอะเป็น KPI

เรามอง organization เป็น system ที่ทำงานเพื่อเป้าหมายเดียวกัน เมื่อเห็นแบบนั้นแล้ว(และได้เวลาว่างมากพอ ไม่ต้องไปคอยดับไฟ) เราจึงเริ่มหยุดคิดว่าจะช่วยให้ทีมตัวเอง และคนอื่นๆ ในแต่ละภาคส่วนของระบบเราทำงานได้ดีขึ้นอย่างไร และเราช่วยอะไรเขาได้บ้าง แน่นอนว่าไม่ใช่เรื่องง่ายที่จะสร้างความเปลี่ยนแปลงแบบนี้โดยเฉพาะองค์กรขนาดใหญ่ เป็นเรื่องที่ต้องค่อยๆ ใช้เวลา แต่ถามว่าคุ้มหรือเปล่า สุดท้ายแล้วเราเป็นมนุษย์ เป็นสิ่งมีชีวิตที่ต้องการการอยู่ร่วมกันเป็นสังคมและช่วยเหลือเกื้อกูลกัน เพื่อให้ไปถึงเป้าหมายเดียวกัน win ทั้ง business win ทั้งคนทำงาน ใครไม่อยากทำงานใน environment แบบนี้บ้างล่ะครับ?
